---
title: "The Diplomat Season 1 and 2"
date: 2024-12-06T00:54:44+07:00
draft: false
tags: ["tv series", "review", "the diplomat"]
author: "teerapapc"
cover:
  image: "images/cover.jpg" # image path/url
  alt: "The Diplomat Season 1 poster" # alt text
  relative: true
tweetId: 
---

เห็นคนแนะนำเรื่องนี้ผ่านๆตาจากที่ไหนซักแห่งเลย Add เข้า My List ใน Netflix ไว้นานจนลืม จนหลายเดือนก่อนเปิดดูโดยไม่ได้คาดหวังอะไร ปรากฏว่าชอบมาก โดนเส้นมากๆ

ผมชอบดูซีรียส์แนว Political Drama อยู่แล้ว แนวชิงไหวชิงพริบในกรอบของการเมือง เพื่อนคนนึงให้คำจำกัดความว่า ผมชอบดูคนใส่ชุดดีๆ พูดอะไรฉลาดๆ สู้กัน

plot ของเรื่อง(แบบเลี่ยงสปอยล์)คือ นางเอกเป็นนักการทูตอเมริกันระดับปฎิบัติการในตะวันออกกลาง จู่ๆ ประธานาธิบดีก็ตั้งนางเอกเป็นเอกอัคราชทูตประจำประเทศอังกฤษ ซึ่งเป็นตำแหน่งใหญ่มาก เหตุผลที่ตั้งนางเอกไปดูเอง ไม่อยากสปอยล์ นางเอกเลยต้องปรับตัวจากคนทำงาน กระโดดไปเป็นผู้บริหาร(ใหญ่สุดในสถานทูต) พร้อมกับรับมือปัญหาล้านแปดทั้งการเมืองภายใน การเมืองอังกฤษ และการเมืองระหว่างประเทศ ขณะเดียวกันก็รับมือกับสามีตัวเองด้วย ที่เคยเป็นเอกอัคราชทูตมาก่อน แต่ตอนนี้กลายมาเป็นแค่สามีท่านทูต เป็นคนกะล่อนและอยู่เฉยๆไม่ได้ พยายามช่วยนางเอกแต่วิธีการขัดกับนางเอกที่เป็นคนตรงๆ เลยกลายเป็นทั้งช่วยและสร้างปัญหาให้นางเอกไปพร้อมๆกัน

ตอนละ 50 นาที แต่ใช้เวลาดูแต่ละตอนเพิ่มอีก 20 นาที เพราะพูดกันเร็วมาก ต้องดูไปกดหยุดไป แล้วย้อนไปฟังใหม่ และแต่ละตอนก็จบแบบค้างคา หยุดดูไม่ได้ ขออีกตอน

ซีซั่น 1 มี 8 ตอน ดูจบปั๊ปซีซั่น 2 ตามมาอีก 6 ตอน ซึ่งก็ยังรักษาคุณภาพได้ดีอยู่ ได้เรตติ้ง [95% จาก Rotten Tomatoes](https://www.rottentomatoes.com/tv/the_diplomat/s02) และได้คะแนน [IMDB 8.0/10](https://www.imdb.com/title/tt17491088/)

แถมซีซั่น 2 มีตัวละครใหม่ที่แสดงโดย [Allison Janney](https://en.wikipedia.org/wiki/Allison_Janney) โผล่มาเพิ่มด้วย เซอร์ไพร์สมากเพราะชอบเค้าตั้งแต่เล่นบท [C.J. Cregg](https://en.wikipedia.org/wiki/C._J._Cregg) ใน [The West Wing](https://en.wikipedia.org/wiki/The_West_Wing) แล้ว

{{< figure src="images/grace-penn.jpg" caption="Allison Janney ในบท Grace Penn" >}}

ตอนนี้ซีซั่น 3 Netflix อนุมัติให้สร้างแล้ว (อนุมัติก่อนซีซั่น 2 ออกฉายซะอีก) รอดูเลย ใครชอบแนวนี้ ก็แนะนำครับ
